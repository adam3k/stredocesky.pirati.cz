---
uid:      michal.tresl
name:     Michal Trešl  	# běžně používáné jméno
fullname: Michal Trešl  	# jméno s tituly etc.
category:
  - kandidat-do-zastupitelstva
description: 
img: people/michal-tresl.jpg
mail:
  - 
mob:
  - +420
profiles:
  github:
  facebook: 
  twitter:
  linkedin: 
---

**Michal Trešl** (* 12.6.1993) Ve veřejném životě jsem začínal jako aktivista bojující za zachování skate-parku v Černošicích. Tehdy mě oslovila místní buňka VPM (Volba pro město). Během cca pěti let jsem se musel vypořádat s následky antikampaně proti komunitě lidí, kteří se kolem parku pohybovali. K tomu mi pomáhala právě místní VPMka a já se nakonec stal leaderem jejich kandidátky pro volby do Černošického zastupitelstva. Během pěti let jsem nasbíral řadu zkušeností o fungování Černošic i komunální politiky obecně. Největší zkušeností pak bylo, když jsem nahradil původního leadera VPMky v zastupitelstvu. Založit piráty v Černošicích není nová myšlenka. Už dříve jsem tuto možnost navrhoval na schůzích, ale tehdy panovala všeobecná shoda na tom, že jako VPM nechceme narušovat dlouholetou kontinuitu hnutí. Navíc VPM prosazovala obdobné principy a myšlenky jako piráti. Nyní jsme vystaveni situaci, kdy se všechny VPMky po republice ruší. Nebylo nač čekat. Po několika málo poradách jsme se rozhodli zahájit jednání s piráty. Byl jsem rád, že v našem hnutí k tomuto panovala velká shoda. Důvody našeho pokračování v komunální politice jsou prosté, ale pro nás důležité. Chceme být konstruktivní stranou v místním zastupitelstvu, prosazovat obecné principy pirátské strany, podporovat komunitní život, klást větší důraz na podporu spolků a obecně prospěšných organizací, transparentnost a lepší komunikací městských institucí a radnice. Jsem rád, že mohu vést skupinu lidí, kteří si zakládají na hodnotách černošického patriotismu a na politice dobrých sousedských vztahů. Omlazeni o nové tváře a s podporou zkušených komunálních politiků jsme připraveni vyplout do bouřných volebních vod. Kromě politiky jsou mé zájmy, hobby a práce také umění, turistika, občas špetka filozofie, politologie, hodně také historie, komunitní život a velkou životní oporou mi jsou moji přátelé z Černošic a okolí. Má práce je umělecké kovářství a právě si buduji kovárnu/ateliér/dílnu/zašívárnu nedaleko černošického skate-parku.
